88 PARS pmon.

Cur autem sic fecerit Vergilius, perspicuum est. Oportuit
enim legentes paulatim adduci ad imprecationes istas,
quarum gratia totum de Didone ἐπεισόδιον compositum
fuisse fieri potest; ideoque paulatim et ipsam Didonem
ad id furoris procedere utne immanissimae quidem exac-
tae ab Aenea poenae odium hujus et ulciscendi cupidita-
tem explerent, sed et insuper gentis ab Aenea ortae im-
mensas dari strages appeteret.

Carthaginiensium demum igitur cum Romanis· futurae
simultatis memoria Vergilium, ut opinor, induxit ac
compulit, ut adeo effrenate excandescenti Didoni eos in
animum sensus, ea in os verba injiceret, quae quidem
non omnino ab ejus indole dissona, non omnino tamen
consona videantur. Sed quanto magis alte dolet Dido
quam priorum poetarum Medeae et Ariadnae, tanto minus
debuit irasci. Feris istis maledictis et conviciis praece-
dentes elegi nocent.

XII

DE ULTIMA QUADAM MORITURAE DIDONIS ANIMI IMMUTATIONE

Atque illud quoque declarat Vergilium romano poema-
tis sui consilio placendique Romanis desiderio fuisse co-
actum nt paulo plus aequo debacchantem Didonem finge-
ret, quod discessuro ab illa lectori istam furibundae car-
nificis Tisiphoneam quasi imaginem ultimam infigi et in

perpetuum haerere non passus sit.
Intellegit enim ille excessisse a natura sua Didonem,

atque in 50 postremo redire vult. Quae autem sit hujus
conversionis alta, ut ita dicam, atque ima ratio, subtilis-
sime detexisse Vergilium hic quoque fatendum est.
Namque secretum eam sensim subiisse Aeneae contemp-
tum 1101115 ostendit, 111 11115 primum versibus obscurius 2

Nec tibi diva parens, generis nec Dardanus auctor, etc.

