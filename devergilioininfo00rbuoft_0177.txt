 

CONCLUSIO. 157

Nonne bellico labori totis viribus intenta, toto animo vere
defixa incumbit?

Cum Amata Aeneae irascitur, optato genero timet,
Laviniaeque suique miseram sortem deflet, nonne ejus et
verba et acta veritatem plane spirant?

Non equidem video usquam ita agere vergilianarum
mulierum ullam ut merito derideatur tanquam

nervis alienis mobile lignum;

nusquam ullam ita loqui ut Vergilii a tergo ejus male
latentis vocem et verba agnoscamus

Quemadmodum vero aptissime ad tempus praesentique
fortunae congruenter et agunt illae et loquuntur, ita
humanae naturae, qualis in aeternum perstat, consenta-
neas se praestant.

Camillam quidem excipias, cujus mores, utpote fabu-
losi sint, experiri nequimus an accommodati sint ad natu-
ram3 nonne Amatae indoles, — sublato isto miraculo
¹quo quidem absente non minus facile intellegi furor
illius possit, —- ea est quam quis cotidie inter suos repe-
rire queat? Nonne mater quaelibet, cujus filiam unicam
ignoto advenae incautissimus maritus promiserit, pari do-
lore, quo Latinorum regina, succensebit? Et nisi proprio
sensu, nonne figurate illa « debacchari >› merito dicetur?

Anna quoque cum Didoni suadet ut suo in Aeneam
amori succumbat, — tametsi nescit utrum justae nuptiae
inde futurae sint necne, — num alia sentit et loquitur,
— et tacet, - atque sorores illae aut amicae labantem
jam mulierem consiliis suis labefactantes, amori « pla—
cito » obsistere nefas, naturam sequi justum esse prae-
dicantes?

Et ipsi Laviniae, credo, semper et ubique occurrere
licet. Saltem enim in fietis nostrorum temporum narra-
tionibus aut in comoediis quot inducuntur puellulae,
amatoria aegritudine laborantes, neque optato viro nup-
turae, quae languenti morbo marcescere se non invitae

