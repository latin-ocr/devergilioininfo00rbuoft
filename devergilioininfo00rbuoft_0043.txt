 

CAPUT SECUNDUM. 23

Quemvis enim a tanto vulnere recentem ingenti qua-
dam desperatione vitaeque taedio affici adeo naturae con-
gruum nobis videtur ut aliter fieri posse non animo con-
cipiamus. Illud biblicum 2 « noluit consolari ›> ita conve-
nire hominibus nimia aliqua calamitate afflictis opinamur,
ut facile vel iis ignoscamus qui « dimidiam animae» suae
partem sibi abreptam putantes, « lucem perosi » sunt,
quasi amissis jam omnibus diutius vivendi causis.

Non quod Euripidem reprehendam qui Andromacham
sibi mortem consciscentem in Troadibus non induxerit¹;
satis superque perspicuum est traditam eum sibi famam
projicere non debuisse. Illud demum miror quod ei ne
cogitationem quidem voluntariae mortis indiderit. Etenim
non sane ad extrema confugere Andromacha potuit, dum
supererat filius, cujus sola tutela relinquebatur; exs-
tincto vero Astyanacte, cujus tantummodo causa vitam
amplectebatur, id adeo miror quod mortem non aliqua
via quaerat aut saltem vehementius exoptet... Scio
equidem Polyxenae eam invidere2, reliquis, quae Troa-
das maneant, calamitatibus opportune ereptae: sed quam
frigida dissertatione felicitatem mortis illius laudat! Non
ille est Didonis, in minore tamen aerumna, impetus,
non illa violenta jam invisae lucis fuga, non illa quasi
avida mortis cupiditas! Neque objicias non conceptos
fuisse a graecis hos sensus poetis: nam, ne aliunde
exempla arcessam, in ejusdem Euripidis Supplicibns mu-
lieribus, Evadne, Capanei uxor, defuncti mariti rogum
vult conscendere cum istis verbis : « Suave cum amato
mortis consortium est3. »

Immo quando in eadem fabula certior Andromacha facta
est damnatum a Graecis Astyanactem jamjam in eo esse
ut pereat, primum quidem justis et exspectatis querelis
indulget, sed paulo post suadente Talthybio ne Graecorum

1. Infrequenter sibi mortem conscivisse antiquos bene observat SALw-Mfflc
Gmmnm, Cours de litte'r, elram„ Ι, p. 79-81.

2. Troad.. 626 sqq. 678.

3. Suppl„ v. 990-1030.

