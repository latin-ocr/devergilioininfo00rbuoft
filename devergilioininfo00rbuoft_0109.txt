‹xxm-*T Taurini. 89

in istis deinde manifestius :

En dextra fidesque
quem secum Iliacos aiunt portare Penates,
quem subiisse humeris consectum aetate parentem, etc.

Quid his verbis significatur, nisi Didonem putavisse illius
herois ingenio, quem Veneris filium dictitarent et de quo
tam laudabilia narrarentur, molle ac tenerum aliquid
inesse3 bellicamque illius, vel nulli imparem, fortitudinem,
non tamen foedari inhumana ista ferreaque suorum com-
militonum duritia?... Ecce autem ceteris eum plane simi-
lem eomperit: quippe qui non modo devotissimae sibi
mulieris amorem promissis regnis anteponere non valeat,
Didonemque suam, reviviscente subito ambitione, deserat,
Sed et aequo animo et « ovans » deserere videatur :

Num ssctu ingemuit nostro ι) Num lumina ssexit‘?
Num lacriinas victus dedit aut miseratus amantem est?

Jam igitur evanescit ex oculis ejus eximius ille ac perfec-
tus heros, quem raris et peculiaribus animi dotibus vi-
ros omnes omni modo antecellentem sibi Dido amabili er-
rore fingebat. Corruit falsa illa species, qua delusa fuit3
et fuisse dolet, et nunc resipiscens mendaci personae iras-
citur, stultitiaeque ipsa suae, rupta fascinatione, succenset&

Inde fit ut « abolitus » nuper a Cupidine Sychaeus jam
in Didonis animo quasi resurgat :

Tunc exaudiri voces et verba vocantis
visa viri, nox cum terras obseura teneret...

Neque ille resurgit et urget admissi ab uxore perjurii

1. De ironia quae Didonis questibus inest, cs. lv, 376-12182 (quae vv. 3⁷15 et.
356 respondent); 427, 432.

