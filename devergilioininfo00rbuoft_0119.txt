PARS POSTERIOR

De muliebrium Aeneidis personarum, in quibus effingendis
minimum adjutus fuit Vergilius, indole ;
qua tamen inveniendi copia descripta fuerit.

CAPUT PRIMUM

QUANTULUM Ex ANTIQUIS FONTlBIJS PERCH‘ERE YERGILIUS POTL'ERIT
IN PERSONIS lSTlS EFFINGENDIS DE Qrfflus NUNC AGENDUM EST

Nunc autem ad eas personas accedamus in quibus deli-
neandis multo minus feliciter rem gessisse Vergilium di-
citur, scilicet ad Laviniam‚ Creusam, Annam, Camillam,
Amatam. Tametsi autem subsidii parum, ut hasce per-
sonas confingeret, ei fuisse, obiter ac summatim conce-
datur a plerisque criticis ¹, -— ob id ipsum languidas ina-
nesque illas esse contendentibus, - tamen e re esse
arbitror si, priusquam fastidiosa eorum opinio perpen-
datur, recognitum fuerit quot et qualia quibus e fontibus
percipere potuerit Vergilius. Ab initio nobis constare
volo, tam liquido quam fieri potest computatam, rerum a
latino poeta aliis debitarum, vel ipsius propriarum, ratio-
nem. Oportet enim, si vituperatorum Aeneidis sententiae
contradixerimus‚ iis non relinqui istius conjecturae perfu-
gium,videlicet quod Vergilius nonnulla de fontibus minus
apparentibus fortasse extraxerit.

1. Vide supra Prooem„ p. 5-7, cuin notis.

